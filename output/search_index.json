[["index.html", "Dankwoord", " Opvolging van de zoutintrusie in de Ijzer, het kanaal Gent-Oostende, het Leopoldkanaal, het afleidingskanaal van de Leie en de Noordede Aangepast spuibeheer in 2023 in functie van glasaalmigratie Stijn Bruneel 0000-0002-8226-8080 Instituut voor Natuur- en Bosonderzoek (INBO) stijn.bruneel@inbo.be Lore Vandamme 0009-0000-0500-9547 Instituut voor Natuur- en Bosonderzoek (INBO) lore.vandamme@inbo.be David Buysse 0000-0002-4437-5678 Instituut voor Natuur- en Bosonderzoek (INBO) david.buysse@inbo.be Sarah Broos 0000-0001-9742-6224 Instituut voor Natuur- en Bosonderzoek (INBO) sarah.broos@inbo.be Simon Plaetinck 0009-0002-5970-1517 Instituut voor Natuur- en Bosonderzoek (INBO) simon.plaetinck@inbo.be Diederik Rosseel ? Instituut voor Natuur- en Bosonderzoek (INBO) diederik.rosseel@inbo.be Nico Demaerteleire ? Instituut voor Natuur- en Bosonderzoek (INBO) nico.demaerteleire@inbo.be Johan Coeck 0000-0003-2732-7428 Instituut voor Natuur- en Bosonderzoek (INBO) johan.coeck@inbo.be !!! missing DOI !!! Colofon Reviewers: Stijn Bruneel 0000-0002-8226-8080 stijn.bruneel@inbo.be Het INBO is het onafhankelijk onderzoeksinstituut van de Vlaamse overheid dat via toegepast wetenschappelijk onderzoek, data- en kennisontsluiting het biodiversiteitsbeleid en -beheer onderbouwt en evalueert. Vestiging: INBO BrusselHerman Teirlinckgebouw, Havenlaan 88, 1000 Brussel vlaanderen.be/inbo e-mail:stijn.bruneel@inbo.be Wijze van citeren: Bruneel, S., et. al. !!!! ONTBREKEND: year !!!! Opvolging van de zoutintrusie in de Ijzer, het kanaal Gent-Oostende, het Leopoldkanaal, het afleidingskanaal van de Leie en de Noordede. . Rapporten van het Instituut voor Natuur- en Bosonderzoek !!!! ONTBREKEND: reportnr !!!! Instituut voor Natuur- en Bosonderzoek, Brussel. DOI: !!! missing DOI !!! Exporteer referentie als BibTex RIS CSL-JSON @TechReport{ author= {Bruneel, Stijn and Vandamme, Lore and Buysse, David and Broos, Sarah and Plaetinck, Simon and Rosseel, Diederik and Demaerteleire, Nico and Coeck, Johan}, title = {Opvolging van de zoutintrusie in de Ijzer, het kanaal Gent-Oostende, het Leopoldkanaal, het afleidingskanaal van de Leie en de Noordede. Aangepast spuibeheer in 2023 in functie van glasaalmigratie}, institution = {Instituut voor Natuur- en Bosonderzoek}, adress = {Brussel}, year = {}, number = { ()}, doi = {!!! missing DOI !!!}, type = {techreport} } TY - RPRT AU - Bruneel, Stijn AU - Vandamme, Lore AU - Buysse, David AU - Broos, Sarah AU - Plaetinck, Simon AU - Rosseel, Diederik AU - Demaerteleire, Nico AU - Coeck, Johan TI - Opvolging van de zoutintrusie in de Ijzer, het kanaal Gent-Oostende, het Leopoldkanaal, het afleidingskanaal van de Leie en de Noordede. Aangepast spuibeheer in 2023 in functie van glasaalmigratie DO - !!! missing DOI !!! PB - Instituut voor Natuur- en Bosonderzoek PP - Brussel PY - SN - 1782-9054 ER - { \"id\":\"BruneelVandammeBuysseBroosPlaetinckRosseelDemaerteleireCoeck\", \"type\":\"report\", \"title\":\"Opvolging van de zoutintrusie in de Ijzer, het kanaal Gent-Oostende, het Leopoldkanaal, het afleidingskanaal van de Leie en de Noordede. Aangepast spuibeheer in 2023 in functie van glasaalmigratie\", \"author\":[ { \"family\":\"Bruneel\", \"given\":\"Stijn\" }, { \"family\":\"Vandamme\", \"given\":\"Lore\" }, { \"family\":\"Buysse\", \"given\":\"David\" }, { \"family\":\"Broos\", \"given\":\"Sarah\" }, { \"family\":\"Plaetinck\", \"given\":\"Simon\" }, { \"family\":\"Rosseel\", \"given\":\"Diederik\" }, { \"family\":\"Demaerteleire\", \"given\":\"Nico\" }, { \"family\":\"Coeck\", \"given\":\"Johan\" } ], \"issued\":{\"date-parts\":[[]]}, \"publisher\":\"Instituut voor Natuur- en Bosonderzoek\", \"publisher-place\":\"Brussel\", } !!!! ONTBREKEND: depotnr !!!! Rapporten van het Instituut voor Natuur- en Bosonderzoek ISSN: 1782‐9054 Verantwoordelijke uitgever:Hilde Eggermont !!!! ONTBREKEND: cover_description !!!! Dit onderzoek werd uitgevoerd in opdracht van: De Vlaamse Waterweg Dit werk valt onder een Creative Commons Naamsvermelding 4.0 Internationaal-licentie. Dankwoord We bedanken de operatoren van de spuischuiven voor het voorzien van de data van het aangepast spuibeheer. "],["nederlandstalige-samenvatting.html", "Nederlandstalige samenvatting", " Nederlandstalige samenvatting De Europese paling (Anguilla anguilla L.) wordt al decennialang geconfronteerd met een sterke populatiedaling in Europa en behoort inmiddels tot de meest bedreigde vissoorten in Europa. Een van de belangrijkste knelpunten voor de populatie is de beperkte stroomopwaartse migratie van glasaal. In Vlaanderen vormen de IJzermonding in Nieuwpoort, het sluizencomplex “Sas Slijkens” aan de monding van het Kanaal Gent-Oostende (KGO), en het uitwateringscomplex in Zeebrugge (monding van het Afleidingskanaal van de Leie, AKL, en het Leopoldkanaal, LK) cruciale intrekroutes voor glasaal. Eerder onderzoek analyseerde glasaalmigratie en evalueerde mogelijke mitigerende maatregelen bij spuiconstructies in de Ganzepoot (IJzermonding), Sas Slijkens (KGO), en het uitwateringscomplex Zeebrugge. Het op een kier zetten van sluisdeuren tijdens het opkomend tij bleek een effectieve en kostenefficiënte methode om stroomopwaartse migratie te verbeteren, zonder het risico op verzilting van de polders door zeewaterinstroom. In 2015 werd er geen alternatief spuibeheer toegepast op deze locaties. Toch werden verhoogde conductiviteitswaarden gemeten, zoals gerapporteerd in het interne rapport “Opvolging van de zoutintrusie in de IJzer, het Kanaal Gent-Oostende, het Leopoldkanaal en het Afleidingskanaal van de Leie: Nulmeting 2015” van het Instituut voor Natuur- en Bosonderzoek (INBO). Deze nulmetingen toonden regelmatig verhoogde geleidbaarheid, vooral nabij uitwateringsconstructies en verder stroomopwaarts. De hogere waarden werden toegeschreven aan locatie-specifiek beheer of natuurlijke verzilting, met name tijdens droge periodes met lage afvoer. Vanaf 2016 werd alternatief spuibeheer toegepast. De resultaten hiervan zijn gerapporteerd in opeenvolgende interne rapporten. In 2023 werd alternatief spuibeheer voortgezet van 1 maart tot 15 mei. De toepassing van alternatief spuibeheer varieert sterk per waterloop. Dit hangt samen met verschillen in streefpeilen (m TAW), wat invloed heeft op het beschikbare tijdsvenster voor spuibeheer. Bovendien zijn sommige uitwateringsconstructies, zoals de Ganzepoot aan de IJzer, permanent bemand, waardoor het beheer ook buiten kantooruren kan plaatsvinden, in tegenstelling tot het AKL en LK. Zoutintrusie als gevolg van aangepast spuibeheer lijkt zich vooral voor te doen in het IJzerbekken, waar pieken in geleidbaarheid sterk samenvallen met momenten van aangepast spuibeheer. Dit is grotendeels te verklaren door de intensieve toepassing van deze maatregel in de IJzer, die resulteert in de succesvolle migratie van naar schatting 250.000 glasalen. Ter vergelijking: de inschattingen voor andere waterlopen tonen aanzienlijk lagere aantallen migrerende glasalen. In het Afleidingskanaal van de Leie (AKL) heeft het sporadisch toegepaste spuibeheer in 2023 geen waarneembaar effect op de geleidbaarheid. Het aantal glasalen dat hier kon migreren, bedraagt slechts 3% van het aantal dat de IJzer opzwemt. In het Kanaal Gent-Oostende (KGO) en het Leopoldkanaal (LK) ligt dit percentage respectievelijk op 19% en 12%. Hier is sprake van een intensievere toepassing van aangepast spuibeheer, wat wel leidt tot verhoogde geleidbaarheid nabij de spuischuiven. Anders dan bij de IJzer blijven deze effecten echter beperkt tot de directe omgeving en worden geen verhogingen dieper het binnenland in waargenomen. In de Noordede heeft het aangepaste spuibeheer in 2023 geen significante invloed gehad op de geleidbaarheid, ondanks een totale duur die ongeveer twee keer zo lang was als in het Kanaal Gent-Oostende en het Leopoldkanaal. Dit verschil kan mogelijk worden toegeschreven aan de specifieke frequentie en duur van de spuimomenten. In de Noordede werden de spuien gedurende ongeveer de helft van de totale tijdsduur van de IJzer geopend, maar het aantal spuimomenten was twee keer zo hoog, met kortere spuimomenten per keer. Deze strategie van kortere, frequentere en goed getimede spuimomenten lijkt voordelen te bieden. Glasalen verzamelen zich doorgaans bij barrières voordat ze kunnen migreren. Door meerdere kortere momenten van spuibeheer te creëren, wordt de migratie van glasalen gefaciliteerd en kan zoutintrusie worden beperkt. Dit benadrukt het belang van een locatie-specifieke aanpak en een zorgvuldig afgestemde timing van spuibeheer om zowel de ecologische als de hydrologische doelen te bereiken. "],["english-abstract.html", "English abstract", " English abstract The European eel (Anguilla anguilla L.) has been facing a sharp population decline in Europe for decades and is now among the most endangered fish species in Europe. One of the main population bottlenecks is the limited upstream migration of glass eels. In Flanders, the IJzer estuary in Nieuwpoort, the ‘Sas Slijkens’ lock complex at the mouth of the Ghent-Ostend Canal (KGO), and the Zeebrugge outfall complex (mouth of the Afleidingskanaal van de Leie, AKL, and the Leopoldkanaal, LK) are crucial entry routes for glass eels. Previous research analysed glass eel migration and evaluated possible mitigation measures at sluice gates in the Ganzepoot (IJzer estuary), Sas Slijkens (KGO), and Zeebrugge outfall complex. Opening sluice gates ajar during the rising tide proved to be an effective and cost-efficient method to improve upstream migration, without the risk of salinisation of the polders due to seawater inflow. No alternative sluice management was applied at these sites in 2015. Nevertheless, increased conductivity values were measured, as reported in the internal report ‘Monitoring of salt intrusion in the Yser, Ghent-Ostend Canal, Leopold Canal and Leie Diversion Canal: Zero Measurement 2015’ by the Institute for Nature and Forest Research (INBO). These baseline measurements showed regularly elevated conductivity, especially near drainage structures and further upstream. The higher values were attributed to site-specific management or natural salinisation, especially during dry periods with low discharge. From 2016, alternative sluice management was applied. The results were reported in successive internal reports. In 2023, alternative sluicing management was continued from 1 March to 15 May. The application of alternative sluicing management varies greatly by watercourse. This is related to differences in target levels (m TAW), which affects the time window available for sluice management. In addition, some drainage structures, such as the Ganzepoot on the IJzer, are permanently manned, allowing management to take place outside office hours, unlike the AKL and LK. Salt intrusion due to adapted sluice management seems to occur mainly in the Iron Basin, where peaks in conductivity strongly coincide with moments of adapted sluice management. This is largely explained by the intensive application of this measure in the Yser, resulting in the successful migration of an estimated 250,000 glass eels. In comparison, estimates for other watercourses show significantly lower numbers of migrating glass eels. In the Lys River Diversion Canal (AKL), sporadically applied sluice management has no discernible effect on conductivity in 2023. The number of glass eels that could migrate here is only 3% of the number swimming up the Yser. In the Ghent-Ostend Canal (KGO) and the Leopold Canal (LK), this percentage is 19% and 12% respectively. Here there is a more intensive application of adapted sluice management, which does lead to increased conductivity near the sluice gates. Unlike in the IJzer, however, these effects are limited to the immediate surroundings and no increases are observed deeper inland. In the Noordede, the modified sluice management had no significant impact on conductivity in 2023, despite a total duration about twice as long as in the Ghent-Ostend Canal and the Leopold Canal. This difference can possibly be attributed to the specific frequency and duration of the spui moments. In the Noordede, the spouts were opened for about half the total time period of the Yser, but the number of spill times was twice as high, with shorter spill times at a time. This strategy of shorter, more frequent and well-timed spawning moments seems to have advantages. Glass eels typically gather at barriers before they can migrate. Creating several shorter moments of sluice management facilitates the migration of glass eels and can reduce salt intrusion. This highlights the importance of a site-specific approach and a carefully tuned timing of sluice management to achieve both ecological and hydrological goals. "],["résumé-français.html", "Résumé français", " Résumé français L’anguille européenne (Anguilla anguilla L.) est confrontée à un fort déclin de sa population en Europe depuis des décennies et fait désormais partie des espèces de poissons les plus menacées d’Europe. L’un des principaux goulets d’étranglement de la population est la migration limitée des civelles vers l’amont. En Flandre, l’estuaire de l’IJzer à Nieuwpoort, le complexe d’écluses « Sas Slijkens » à l’embouchure du canal Gand-Ostende (KGO) et le complexe d’émissaires de Zeebrugge (embouchure de l’Afleidingskanaal van de Leie, AKL, et du Leopoldkanaal, LK) sont des voies d’entrée cruciales pour les civelles. Des recherches antérieures ont analysé la migration des civelles et évalué les mesures d’atténuation possibles au niveau des vannes du Ganzepoot (estuaire de l’IJzer), de Sas Slijkens (KGO) et du complexe d’émissaires de Zeebrugge. L’ouverture des vannes à marée montante s’est avérée être une méthode efficace et rentable pour améliorer la migration vers l’amont, sans risque de salinisation des polders en raison de l’afflux d’eau de mer. Aucune gestion alternative des vannes n’a été appliquée sur ces sites en 2015. Néanmoins, des valeurs de conductivité accrues ont été mesurées, comme indiqué dans le rapport interne « Monitoring of salt intrusion in the Yser, Ghent-Ostend Canal, Leopold Canal and Leie Diversion Canal : Zero measurement 2015 » par l’Institut pour la recherche sur la nature et la forêt (INBO). Ces mesures de base ont révélé une conductivité régulièrement élevée, en particulier à proximité des structures de drainage et plus en amont. Les valeurs plus élevées ont été attribuées à une gestion spécifique du site ou à une salinisation naturelle, en particulier pendant les périodes sèches avec un faible débit. À partir de 2016, une gestion alternative des écluses a été appliquée. Les résultats ont été présentés dans des rapports internes successifs. En 2023, la gestion alternative des écluses a été poursuivie du 1er mars au 15 mai. L’application de la gestion alternative de l’éclusée varie considérablement d’un cours d’eau à l’autre. Ceci est lié aux différences dans les niveaux cibles (m TAW), qui affectent la fenêtre temporelle disponible pour la gestion de l’éclusée. En outre, certains ouvrages de drainage, tels que le Ganzepoot sur l’IJzer, sont occupés en permanence, ce qui permet d’effectuer la gestion en dehors des heures de bureau, contrairement à l’AKL et à la LK. L’intrusion de sel due à une gestion adaptée des écluses semble se produire principalement dans le bassin ferrifère, où les pics de conductivité coïncident fortement avec les moments de gestion adaptée des écluses. Cela s’explique en grande partie par l’application intensive de cette mesure dans l’Yser, qui a permis la migration d’environ 250 000 civelles. En comparaison, les estimations pour d’autres cours d’eau montrent des nombres significativement plus faibles de civelles migrantes. Dans le canal de dérivation de la Lys (AKL), la gestion sporadique des écluses n’a pas d’effet perceptible sur la conductivité en 2023. Le nombre de civelles qui pourraient migrer ici ne représente que 3 % du nombre de civelles remontant l’Yser. Dans le canal Gand-Ostende (KGO) et le canal Léopold (LK), ce pourcentage est respectivement de 19% et 12%. Ici, la gestion adaptée des écluses est plus intensive, ce qui entraîne une augmentation de la conductivité à proximité des écluses. Contrairement à l’IJzer, ces effets sont toutefois limités aux environs immédiats et aucune augmentation n’est observée plus profondément dans les terres. Dans la Noordede, la gestion modifiée des écluses n’a pas eu d’impact significatif sur la conductivité en 2023, malgré une durée totale environ deux fois plus longue que dans le canal Gand-Ostende et le canal Léopold. Cette différence peut éventuellement être attribuée à la fréquence et à la durée spécifiques des moments de spui. Dans la Noordede, les becs ont été ouverts pendant environ la moitié de la durée totale de l’Yser, mais le nombre de périodes de déversement a été deux fois plus élevé, avec des périodes de déversement plus courtes à la fois. Cette stratégie de moments de frai plus courts, plus fréquents et bien programmés semble présenter des avantages. Les civelles se rassemblent généralement au niveau des barrières avant de pouvoir migrer. La création de plusieurs moments plus courts de gestion des écluses facilite la migration des civelles et peut réduire l’intrusion de sel. Cela souligne l’importance d’une approche spécifique au site et d’une gestion des écluses soigneusement synchronisée pour atteindre les objectifs écologiques et hydrologiques. "],["aanbevelingen-voor-beheer.html", "Aanbevelingen voor beheer", " Aanbevelingen voor beheer Dit onderzoek richtte zich op de verdere optimalisatie van het aangepast spuibeheer, dat in eerder onderzoek werd geïdentificeerd als een kostenefficiënte en effectieve maatregel om de stroomopwaartse glasaalmigratie te bevorderen, zonder significante instroom van zeewater. Uit nulmetingen in 2015 (het referentiejaar waarin geen alternatief spuibeheer werd toegepast) bleek dat er regelmatig verhoogde geleidbaarheid werd gemeten op verschillende locaties, zowel nabij de uitwateringsconstructies als verder stroomopwaarts in de waterlopen en kanalen. Deze verhoogde waarden waren vaak toe te schrijven aan natuurlijke verzilting (vooral tijdens droge periodes met lage afvoer) of locatie-specifiek beheer (zie intern rapport INBO 2015). Op basis van historische gegevens (INBO-rapporten: 2012–2022) en de metingen uitgevoerd vóór, tijdens (1 maart – 15 mei) en na de toepassing van alternatief spuibeheer in 2023, kan worden geconcludeerd dat dit aangepaste beheer met het oog op glasaalmigratie weinig risico’s inhoudt op significante stijgingen van de geleidbaarheid in de waterlopen. Als aanvullende veiligheidsmaatregel werd met de waterbeheerder afgesproken om het alternatief spuibeheer in het AKL en LK onmiddellijk stop te zetten indien de vastgelegde limietwaarden worden overschreden. Het wordt aanbevolen om ook voor de IJzer en het KGO absolute limietwaarden te definiëren. Dit maakt een eventuele vroegtijdige stopzetting van het alternatief spuibeheer eenvoudiger en beter onderbouwd. "],["1-inleiding.html", "1 Inleiding", " 1 Inleiding De Europese paling (Anguilla anguilla L.) wordt al decennialang geconfronteerd met een sterke populatiedaling in Europa (Bonhommeau et al., 2008; Dekker, 1998; Dekker, 2000). Tegenwoordig wordt de soort beschouwd als een van de meest bedreigde vissen in Europa. Diverse factoren dragen bij aan deze negatieve trend, waaronder de chemische waterkwaliteit, fysische habitatcondities, migratiebarrières, predatie, oceanische veranderingen en klimaatsverandering (Friedland et al., 2007; Knights, 2003; White &amp; Knights, 1997). Om de achteruitgang van de palingpopulaties tegen te gaan, stelde de Europese Unie in 2007 de Palingverordening (EC No. 1100/2007) vast. Deze verordening heeft als doel het behoud en herstel van de soort en vereist een beheerstrategie die een ontsnapping van 40% van de schieraalbiomassa garandeert, vergeleken met een onbelemmerde referentietoestand. Dankzij de vele laaglandrivieren, kanalen, vijvers en kreken wordt Vlaanderen beschouwd als een belangrijke regio voor de opgroei van paling en de rekrutering van zilverpaling. De chemische waterkwaliteit van Vlaamse wateren is de afgelopen jaren aanzienlijk verbeterd door intensieve afvalwaterzuivering en de invoering van bemestingsnormen. Bovendien is paling een relatief tolerante soort, waardoor veel Vlaamse waterlichamen geschikt blijven als habitat. Hierdoor is de soort nog steeds wijdverspreid in Vlaanderen. De focus van rivierbeheerders ligt daarom op het verminderen van predatie en het aanpakken van migratiebarrières, die cruciale knelpunten vormen voor het behoud van de palingpopulaties (Briand et al., 2005; Bult &amp; Dekker, 2007; Feunteun et al., 1998; Laffaille et al., 2007; White &amp; Knights, 1997). Eén van de grootste uitdagingen betreft de stroomopwaartse migratie van juveniele paling, ook wel glasaal genoemd. Tijdens hun trans-Atlantische migratie vanuit de Sargassozee (Fig. 1.1) ondergaan leptocephaluslarven een metamorfose tot glasaal. Veel glasaal bereikt echter de Europese zoetwaterhabitats niet door migratiebarrières zoals dammen, stuwen en sluizen. Deze belemmerde migratie vermindert niet alleen de opwaartse instroom van glasaal, maar leidt ook tot een daling van de zilverpalinguittrek. Dit kan een vicieuze cirkel creëren die de achteruitgang van de palingpopulaties verder versterkt. Figuur 1.1: De levenscyclus en de belangrijkste ontwikkelingsstadia van paling. De meeste Europese estuaria kennen een hoge connectiviteit met een geleidelijke overgang tussen zout en zoet water. Deze overgang stelt glasaal in staat om stroomopwaarts te migreren naar zoetwaterhabitats die geschikt zijn voor hun groei en ontwikkeling. In sommige rivier- en kanaalmondingen is deze natuurlijke overgang echter verstoord door afsluitingen die zijn aangebracht om overstromingen te voorkomen. Dit is vooral het geval in laaggelegen regio’s zoals Vlaanderen en Nederland. Deze ingrepen hebben geleid tot scherpe overgangen tussen zoet en zout water en het verdwijnen van brakke getijdenzones. Hoewel zulke abrupte overgangen doorgaans geen osmoregulatorische problemen veroorzaken voor glasaal (Wilson et al., 2004, 2007), kunnen ze de migratie vertragen of zelfs beperken. De bijkomende energieverliezen kunnen gedragsveranderingen veroorzaken die de stroomopwaartse migratie verder belemmeren of stoppen (Du Colombier et al., 2007; Edeline et al., 2005, 2006). In Vlaanderen proberen waterbeheerders de lokale palingpopulaties te ondersteunen door het uitzetten van glasaal. Onderzoek heeft echter aangetoond dat deze maatregel het risico op verspreiding van schadelijke parasieten vergroot (Audenaert et al., 2003). Daarom is een geïntegreerde aanpak nodig die de natuurlijke stroomopwaartse migratie van glasalen bevordert. In een eerder onderzoek werden de abiotische factoren geanalyseerd die de migratie van glasaal beïnvloeden bij vijf spuicomplexen in het IJzerestuarium in Nieuwpoort (Mouton et al., 2009). Daarbij werd onderzocht hoe de migratie naar de IJzer op een efficiënte manier kon worden gestimuleerd. Het onderzoek toonde aan dat een beperkte opening van de spui tijdens het opkomend tij een kosteneffectieve en efficiënte maatregel is om de stroomopwaartse migratie van glasaal te verbeteren, zonder een significante instroom van zout water te veroorzaken. Vervolgonderzoek richtte zich op de toepassing van een vergelijkbaar spuibeheer bij de uitwateringskunstwerken van het Kanaal Gent-Oostende (KGO) in Oostende (Buysse et al., 2012a) en bij het Afleidingskanaal van de Leie (AKL) en het Leopoldkanaal (LK) in Zeebrugge (Buysse et al., 2015a). Tevens werd onderzocht of dit aangepaste spuibeheer leidde tot een stijging van het zoutgehalte in de IJzer (Mouton et al., 2011) en het KGO (Buysse et al., 2012b). De resultaten gaven aan dat het alternatieve spuibeheer geen significante verzilting veroorzaakt, mits het wordt toegepast buiten periodes van extreme droogte. Op basis van deze bevindingen werd een protocol opgesteld met drempeldebietswaarden waarbinnen het alternatieve spuibeheer veilig kan worden uitgevoerd. Dit rapport analyseert en rapporteert de impact van het aangepaste spuibeheer in 2023 op vijf waterlopen: de IJzer, het KGO, het AKL, het LK en de NE. De bevindingen bieden belangrijke inzichten voor rivierbeheerders over het efficiënt en glasaalvriendelijk beheren van estuariene migratiebarrières. Referenties Audenaert V., Huyse T., Goemans G., Belpaire C. &amp; Volckaert F.a.M. (2003). Spatio-temporal dynamics of the parasitic nematode Anguillicola crassus in Flanders, Belgium. Diseases of Aquatic Organisms 56 (3): 223–233. https://doi.org/10.3354/dao056223. Bonhommeau S., Chassot E., Planque B., Rivot E., Knap A. &amp; Le Pape O. (2008). Impact of climate on eel populations of the Northern Hemisphere. Marine Ecology Progress Series 373: 71–80. https://doi.org/10.3354/meps07696. Briand C., FATIN D., FONTENELLE G. &amp; Feunteun E. (2005). Effect of re-opening of a migratory pathway for eel (Anguilla anguilla, L.) at a watershed scale. Bulletin Francais De La Peche Et De La Pisciculture - BULL FR PECHE PISCIC 378-379: 67–86. https://doi.org/10.1051/kmae:2005004. Bult T.P. &amp; Dekker W. (2007). Experimental field study on the migratory behaviour of glass eels (Anguilla anguilla) at the interface of fresh and salt water. ICES Journal of Marine Science 64 (7): 1396–1401. https://doi.org/10.1093/icesjms/fsm105. Buysse D., Mouton A., Gelaude E., Baeyens R., Maerteleire N.D., Jacobs Y. &amp; Stevens M. (2012a). Glasaalmigratie ter hoogte van het sluizencomplex Sas Slijkens (Kanaal Gent-Oostende) in Oostende. Buysse D., Mouton A., Gelaude E., Baeyens R., Maerteleire N.D., Jacobs Y. &amp; Stevens M. (2012b). Glasaalmigratie ter hoogte van het sluizencomplex Sas Slijkens (Kanaal Gent-Oostende) in Oostende. Buysse D., Verreycken H., Maerteleire N.D., Gelaude E., Baeyens R., Pieters S., Mouton A., Galle L., De N. &amp; Coeck J. (2015a). Glasaalmigratie ter hoogte van het uitwateringscomplex in de haven van Zeebrugge. Dekker W. (1998). Long-term trends in the glasseels immigrating at Den Oever, The Netherlands. Bulletin Français de la Pêche et de la Pisciculture (349): 199–214. https://doi.org/10.1051/kmae:1998045. Dekker W. (2000). The fractal geometry of the European eel stock. ICES Journal of Marine Science 57 (1): 109–121. https://doi.org/10.1006/jmsc.1999.0562. Du Colombier S., Bolliet V., Lambert P. &amp; Bardonnet A. (2007). Energy and migratory behavior in glass eels (Anguilla anguilla). Physiology &amp; Behavior 92 (4): 684–690. https://doi.org/10.1016/j.physbeh.2007.05.013. Edeline E., Dufour S. &amp; Elie P. (2005). Role of glass eel salinity preference in the control of habitat selection and growth plasticity in Anguilla anguilla. Marine Ecology-Progress Series 304: 191–199. Edeline E., Lambert P., Rigaud C. &amp; Elie P. (2006). Effects of body condition and water temperature on Anguilla anguilla glass eel migratory behavior. Journal of Experimental Marine Biology and Ecology 331: 217–225. Feunteun E., Acou A., Guillouet J., Laffaille P. &amp; Legault A. (1998). Spatial distribution of an eel population (Anguilla anguilla L) in a small coastal catchment of northern Brittany (France). Consequences of hydraulic works. Bulletin Francais de la Peche et de la Pisciculture 349: 129–139. Friedland K.D., Miller M.J. &amp; Knights B. (2007). Oceanic changes in the Sargasso Sea and declines in recruitment of the European eel. ICES Journal of Marine Science 64: 519–530. Knights B. (2003). A review of the possible impacts of long-term oceanic and climate changes and fishing mortality on recruitment of anguillid eels of the Northern Hemisphere. Science of the Total Environment 310: 237–244. Laffaille P., Caraguel J.M. &amp; Legault A. (2007). Temporal patterns in the upstream migration of European glass eels (Anguilla anguilla) at the Couesnon estuarine dam. Estuarine Coastal and Shelf Science 73: 81–90. Mouton A., Gelaude E., Buysse D., Stevens M., Van den Neucker T., Martens S., Baeyens R., Jacobs Y. &amp; Coeck J. (2009). Glasaalmigratie ter hoogte van het Ganzepoot spuicomplex te Nieuwpoort. Instituut voor Natuur en Bosonderzoek. Mouton A., Gelaude E., Jacobs Y., Buysse D., Stevens M., Van den Neucker T., Martens S., Baeyens R. &amp; Coeck J. (2011). Optimalisatie van glasaalmigratie in de Ganzepoot (IJzermonding) in Nieuwpoort. Instituut voor Natuur en Bosonderzoek. White E.M. &amp; Knights B. (1997). Environmental factors affecting migration of the European eel in the Rivers Severn and Avon, England. Journal of Fish Biology 50: 1104–1116. Wilson J.M., Antunes J.C., Bouca P.D. &amp; Coimbra J. (2004). Osmoregulatory plasticity of the glass eel of Anguilla anguilla: freshwater entry and changes in branchial ion-transport protein expression. Canadian Journal of Fisheries and Aquatic Sciences 61: 432–442. Wilson J.M., Leitao A., Goncalves A.F., Ferreira C., Reis-Santos P., Fonseca A.V., Silva J.M. da, Antunes J.C., Pereira-Wilson C. &amp; Coimbra J. (2007). Modulation of branchial ion transport protein expression by salinity in glass eels (Anguilla anguilla L.). Marine Biology 151: 1633–1645. "],["2-materiaal-en-methoden.html", "2 Materiaal en methoden 2.1 Studiegebied 2.2 Dataverzameling", " 2 Materiaal en methoden 2.1 Studiegebied 2.1.1 De Ganzepoot Glasaalmigratie werd bestudeerd aan de monding van de 76 km lange IJzer, een bevaarbare rivier in zuidwest Vlaanderen (Figuur 2) met een debiet dat in 2022 varieerde tussen -8,20 m³/s en 48,60 m³/s (gemiddeld 3,6 m³/s). Het afvoerdebiet (hoge resolutie / waterinfo.be) van de IJzer is beschikbaar van meetstation Keiem (ca. 4,5 km stroomopwaarts van de spuisluizen). Het IJzerbekken heeft een oppervlakte van 1101 km² en bevindt zich voor 33 % in Frankrijk. Aan de IJzermonding komen zes verschillende waterlopen samen in een kunstmatig bekken, de Ganzepoot, op ca. 4 km van de zee (Figuur 2). Elke waterloop wordt afgesloten door drie tot acht spuistuwen om de instroom van zout water te vermijden bij hoogwater. Op die manier wordt de verzilting van de achterliggende landbouwgronden tegengegaan, het hinterland beschermd tegen overstromingen en zijn sommige waterlopen bevaarbaar. Bij laag tij worden de spuien geopend om overtollig polderwater af te voeren en deze worden opnieuw gesloten wanneer het zeewaterniveau het peil van de waterloop stroomopwaarts van het spuicomplex benadert. Het volume van de zoetwateruitstroom hangt af van de buffercapaciteit nodig om overstromingen te vermijden op basis van de voorspelde watertoevoer verder stroomopwaarts van het spuicomplex. Verschillende zoetwatervolumes worden dus gespuid ter hoogte van de zes riviermondingen in functie van de (voorspelde) neerslag. Figuur 2.1: Ligging van de spuiconstructies aan de Ganzepoot in de IJzermonding 2.1.2 Sas Slijkens Het Kanaal Gent-Brugge wordt samen met het Kanaal Brugge-Oostende aangeduid als KGO. In Brugge staat het Kanaal Brugge-Oostende in verbinding met het Kanaal Gent-Brugge, de Damse Vaart en het Boudewijnkanaal van Brugge naar Zeebrugge. Tussen Oudenburg en Oostende sluit het Kanaal Brugge-Oostende aan met het Kanaal Plassendale-Nieuwpoort. Het KGO bevindt zich deels in het bekken van de Brugse Polders en deels in het bekken van de Gentse kanalen. Stroomopwaarts van Brugge, ter hoogte van Oostkamp, mondt onder andere de Rivierbeek uit in het KGO. ’Sas Slijkens’ is de benaming voor de sluizen of sassen die het Kanaal Brugge-Oostende met de voorhaven van Oostende en de Noordzee verbinden (Figuur 3). Het Sas Slijkens bezit twee spuisluizen met dubbele schuiven van ongeveer 4 m breed. Er zijn tevens vier spuikokers en een gronddam aanwezig. Debietmetingen in het KGO tussen Brugge en Oostende werden tot in 2020 gemeten en geregistreerd in Varsenare (Bron: HIC, Hydrologisch Informatie Centrum). Vanaf 2021 wordt het debiet gemeten in Oostkamp. Het gemiddelde debiet in Oostkamp in 2022 was 4,58 m³/s, terwijl het debiet varieerde tussen -9,43 m³/s en 38,75 m³/s. Op het kanaal wordt in functie van de binnenscheepvaart getracht een constant peil na te streven van 3,94 mTAW. Figuur 2.2: Situering van het KGO, de Ringvaart in Brugge, de Damse Vaart (DV), het Boudewijnkanaal (BZ) en het Kanaal Plassendale-Nieuwpoort (PN). De locatie van de spuiconstructie ‘Sas Slijkens’ is rood omcirkeld (rechts onderaan). 2.1.3 Uitwatering Zeebrugge Het Leopoldkanaal (LK) en het Afleidingskanaal van de Leie (AKL, ook Schipdonkkanaal genoemd) monden uit in een gemeenschappelijke constructie in de voorhaven van Zeebrugge (Figuur 4). Het LK loost in de Brugse voorhaven via een ondergrondse koker die afgesloten wordt door drie schuiven. Het gemiddelde debiet van het LK tijdens 2022 was 0,98 m³/s, met een minimum van -5,83 m³/s en een maximum van 25,47 m³/s. Debietreeksen van het LK worden gemeten en geregistreerd in Damme (Bron: HIC, Hydrologisch Informatie Centrum). Het AKL loost in de Brugse voorhaven via twee ondergrondse kokers die elk afgesloten worden door drie schuiven. De beschikbare debietsgegevens van het AKL (minimumwaarde -2,01 m³/s, maximumwaarde 34,43 m³/s en gemiddelde waarde 0,20 m³/s) zijn afkomstig van Zomergem (HIC), een flink eind verder stroomopwaarts ten opzichte van de conductiviteitsmeetpunten van Zeebrugge, Ramskapelle en Moerkerke waardoor de door ons gemeten conductiviteit moeilijk in relatie te brengen is met deze debietwaarden. Steendam et al. (2019, intern rapport) stelden in het rapport ‘Opvolging van de palingstand in het Leopoldkanaal als evaluatie van het aangepast sluisbeheer in functie van een verbeterde glasaalmigratie (2018-2019)’ dat de kansen om de palingdensiteit in het LK significanter op te krikken sterk onderbenut bleven omdat het aangepast sluisbeheer in Zeebrugge (LK en AKL) veel beperkter werd toegepast in vergelijking met de andere waterlopen onder beheer van DVW (Kanaal Gent-Oostende, IJzer). Daarom werd in 2021 door DVW een poging gedaan om het aangepast spuibeheer in het LK op te krikken door de schuiven ook met afgaand tij open te laten staan. Via deze beheermaatregel kon er twee maal per 24 u aangepast gespuid worden. Er werd voor het eerst glasaal binnen gelaten in het LK op 3 maart. De schuiven stonden vanaf 3 maart tot en met 9 maart doorlopend open. Dit veroorzaakte hoge zoutwaarden waardoor het alternatief spuibeheer vanaf 10 maart tot en met 18 maart tijdelijk stilgelegd werd. Vanaf 19 maart werden de schuiven enkel nog overdag geopend – net zoals de voorbijgaande jaren. In 2022 en 2023 werd er terug gespuid volgens de oude manier met enkel de schotten open overdag. Figuur 2.3: Situering van het Afleidingskanaal van de Leie (AKL) en het Leopoldkanaal (LK). Rood omcirkeld is de spuiconstructie van deze kanalen in Zeebrugge. 2.2 Dataverzameling 2.2.1 Conductiviteitsmetingen Conductiviteitsmetingen werden uitgevoerd met CTD Divers (SWS Technology) en/of ‘HOBO U24 Fresh Water Conductivity Data Logger’. Aangezien zout water een hogere densiteit heeft, en dus zwaarder is dan zoet water, werden de divers in een metalen kooi een tiental centimeter boven de bodem bevestigd (Figuur 5). CTD-divers werden geplaatst op deze locaties: link. Op basis van debietsgegevens (afkomstig van het Hydrologisch Informatie Centrum) kon de relatie tussen afvoer en conductiviteit opgevolgd worden. Figuur 2.4: Monitoringsconstructie voor het opvolgen van de conductiviteit (links) met behulp van HOBO U24 Fresh Water Conductivity Data Logger. 2.2.1.1 Ijzer Gelet op de klimaatsverandering en gezien de kans op verzilting het grootst blijkt op de IJzer (Intern Rapport INBO, 2019) werd besloten dat vanaf maart 2020 het netwerk van divers uitgebreid werd zodat de potentieel landinwaarts opschuivende zoutlens beter gemonitord kon worden en het alternatief spuibeheer tijdig kon worden stopgezet. Het eerste conductiviteitsmeetpunt bevond zich direct stroomopwaarts van de spuien, ter hoogte van de Ysermonde steiger. Het tweede meetpunt lag stroomopwaarts van het spaarbekken, ter hoogte van de Uniebrug. Het derde meetpunt lag ter hoogte van de Schoorbakkebrug, het vierde aan de staketsels van de vroegere Tervatebrug en het vijfde net stroomafwaarts van Diksmuide. Deze vijf locaties bevonden zich respectievelijk 0,2 km, 3,3 km, 7,3 km, 10,6 km en 17 km stroomopwaarts van de spuiconstructies in de IJzer. 2.2.1.2 Kanaal Gent-Oostende Het eerste conductiviteitsmeetpunt in het KGO bevond zich net stroomopwaarts van het Sas Slijkens, ter hoogte van een oude steiger langs de Oudenburgsesteenweg in Oostende. Het tweede meetpunt lag stroomopwaarts van het Kanaal Plassendale-Nieuwpoort, namelijk ter hoogte van het ‘Paddegat’ en het meest stroomopwaartse meetpunt bevond zich aan staketsels net stroomopwaarts van de brug over het kanaal in Nieuwege (bij Brugge). De drie meetpunten bevonden zich respectievelijk 0,9 km, 7,0 km en 13,3 km stroomopwaarts van Sas Slijkens. 2.2.1.3 Leopoldkanaal en Afleidingskanaal van de Leie De conductiviteitsmeetpunten liggen parallel naast elkaar in het Leopoldkanaal en het Afleidingskanaal van de Leie. Het eerste meetpunt bevond zich net stroomopwaarts van het uitwateringscomplex van Zeebrugge ter hoogte van de spoorwegbrug. Het tweede meetpunt lag ter hoogte van de N376-brug in Ramskapelle en het derde meetpunt was gelegen aan de Middelburgsesteenweg in Moerkerke. Deze drie meetpunten bevonden zich respectievelijk 1,5, 5,5 en 13 km stroomopwaarts het uitwateringscomplex van Zeebrugge. De grenswaarden van 2800 µS/cm en 870 µS/cm werden, in samenspraak met DVW, vastgelegd op basis van een data-analyse van de voorafgaande nulmeting waar de geleidbaarheid in beide kanalen permanent werd gemonitord in Ramskapelle tussen 16 mei 2013 en 3 februari 2014. Tijdens deze nulmeting werd een gemiddelde geleidbaarheid gemeten van 1780 µS/cm in het LK en 760 µS/cm in het AKL. Voor de vastlegging van de grenswaarden werd er een veiligheidsmarge van 10 % ingebouwd waardoor de grenswaarden op respectievelijk 870 µS/cm voor AKL en 2800 µS/cm voor het LK bepaald werden (m.a.w. tijdens de nulmetingen werd in 10 % van de metingen een geleidbaarheid hoger dan 2800 µS/cm en 870 µS/cm opgemeten respectievelijk in het LK en het AKL). 2.2.2 Overzicht aangepast spuibeheer In principe wordt er alternatief gespuid in functie van glasaalmigratie tussen 1 maart en 15 mei 2023 op de IJzer, het Kanaal Gent-Oostende, het Leopoldkanaal en het Afleidingskanaal van de Leie. In praktijk kan en wordt er veel minder alternatief gespuid. Er is een groot verschil in toepassing van het alternatief spuibeheer per waterloop. Dit heeft o.a. te maken met het feit dat de verschillende waterlopen een verschillend streefpeil (mTAW) hebben waardoor ook het tijdsvenster voor het toepassen van alternatief spuibeheer verschillend is. Een andere reden is dat bepaalde belangrijke uitwateringsconstructies zoals aan de IJzer (Ganzepoot) permanent bemand zijn door binnenvaartbegeleiders die het beheer ook buiten de normale kantooruren kunnen toepassen (inclusief ’s nachts), dit in tegenstelling tot de uitwateringsconstructies van het AKL en het LK. In 2021 werd geprobeerd om het aangepast spuibeheer in het LK op te krikken door de schuiven ook met afgaand tij open te laten staan. Via deze beheermaatregel kon er twee maal per 24 u aangepast gespuid worden. Dit veroorzaakte al snel hogere zoutwaarden waardoor het alternatief beheer tijdelijk moest stilgelegd worden (zie 3.3.2). Naderhand werd het aangepast spuibeheer hervat volgens het oude protocol. Ook in 2023 werd het oude protocol gevolgd. 2.2.3 Inschatting van het effect op de intrek van glasaal Op basis van de tijdregistratie van het aangepast spuibeheer (AS) van 2023 in combinatie met eerder verkregen inzichten in het aantal glasaal dat gebruik maakt van het AS om stroomopwaarts te migreren, kan een inschatting gemaakt worden van het aantal glasalen dat in 2023 stroomopwaarts heeft kunnen trekken door de spuiopeningen. Voor het inschatten van het aantal glasalen dat per getijdencyclus stroomopwaarts migreert via de spuisluizen bij AS wordt gebruik gemaakt van volgende studies: De Ijzer thv Ganzepoot (Mouton et al., 2010; Mouton et al., 2013), het Leopoldkanaal (LK) thv de voorhaven van Zeebrugge(Buysse et al., 2015b), het Afleidingskanaal van de Leie (AKL) thv de voorhaven van Zeebrugge (Buysse et al., 2015b), Het kanaal Gent-Oostende (KGO) thv Sas Slijkens (Buysse et al., 2012a) en de Noordede (NE) thv Maertensas (Vandamme et al., 2020). Voor het perskanaal Veurne-Ambacht (VA) is jaarlijks het effectief aantal ingetrokken glasalen beschikbaar via de gegevens van de twee glasaal goten die opgesteld staan bij het pompgemaal VA (Vandamme et al., 2020). De berekening van het totaal aantal glasalen dat in een bepaald jaar door de spuiopeningen kan passeren tijdens de periode dat AS toegepast wordt, gebeurt door het gemiddeld aantal glasalen dat passeert per AS event te vermenigvuldigen met het aantal AS events per migratieseizoen (met uitzondering van VA waar het totaal aantal optrekkende glasalen in de glasaalgoten in het betreffende jaar wordt weergegeven). De berekening van het gemiddeld aantal intrekkende glasalen per AS event gebeurde voor KGO, LK, AKL en NE door het gemiddeld aantal intrekkende dieren te berekenen over de verschillende bemonsteringsmomenten van de spuisluis tijdens het glasaalmigratieseizoen van 2012 (KGO), 2014 (LK &amp; AKL), en 2019 (NE). Voor berekening van het aantal intrekkende glasalen per AS event aan de Ijzer werd gebruik gemaakt van het gemiddelde van de bemonsteringsdata uit twee onderzoeksjaren (2010 en 2013), waarbij alle data gebruikt werden waarbij één of twee spuien 20 cm geopend werden. Door de beperkte data en grote onzekerheden mbt het aantal glasaal dat zich aanmeldt thv de gesloten spuien (zowel wat betreft het verschil tussen de jaren alsook de schommelingen binnen 1 migratieseizoen), laten de resultaten van de studies van de Ijzer, LK, AKL, KGO en NE niet toe om een meer geavanceerde inschatting te maken op basis van variabelen zoals: Het aantal geopende binnenschuiven Het aantal geopende buitenschuiven De opening van de schuiven De duur van het AS event Het debiet Het waterpeil De watertemperatuur De meest recente studie van de Ijzer (Mouton et al., 2013) was relatief uitgebreid en beschouwde meerdere variabelen maar concludeerde ook hier dat de hoeveelheid glasalen die zich aanmeldt te variabel is om de hoeveelheid glasalen die passeert eenduidig in te schatten. Het belang van het aantal dieren voor de schuiven kwam ook tot uiting bij de analyse van het effect dat het aantal open schuiven heeft: Op het eerste zicht bleek er geen effect te zijn van het aantal open schuiven, maar wanneer een onderscheid werd gemaakt tussen AS events met een grote versus kleine densiteit aan glasaal, bleek dat meer schuiven een significant effect had op het aantal glasalen dat passeert. Een meer informatief model zou daarom ofwel het aandeel glasalen dat succesvol passeert als respons moeten gebruiken of het aantal dieren voor de sluis meenemen als interactiefactor. De benodigde data is daarvoor echter niet voorhanden, noch is er een model beschikbaar dat inschat wat het aantal dieren zou zijn dat zich aanmeldt voor de schuiven op basis van beschikbare omgevingsdata zoals windrichting, neerslag en debiet. Voor het gemiddeld aantal glasaal per event werd gebruik gemaakt van het gemiddelde van de bemonsteringen in 2010 (1 schuif open op 10 cm, lineair geëxtrapoleerd naar 2 schuiven open op 20 cm) (Mouton et al., 2010) en 2013 (gemiddeld aantal bij 2 schuiven open op 20 cm) (Mouton et al., 2013). Door bovengemelde beperkingen blijft de huidige inschatting bijzonder ruw en dient deze met de nodige voorzichtigheid geïnterpreteerd te worden. Referenties Buysse D., Mouton A., Gelaude E., Baeyens R., Maerteleire N.D., Jacobs Y. &amp; Stevens M. (2012a). Glasaalmigratie ter hoogte van het sluizencomplex Sas Slijkens (Kanaal Gent-Oostende) in Oostende. Buysse D., Verreycken H., Maerteleire N.D., Gelaude E., Baeyens R., Pieters S., Mouton A., Galle L., De N. &amp; Coeck J. (2015b). Glasaalmigratie ter hoogte van het uitwateringscomplex in de haven van Zeebrugge. Mouton A., Buysse D., Van den Neucker T., Gelaude E., Baeyens R., De Maerteleire N., Roberechts K., Stevens M. &amp; Coeck J. (2013). Optimalisatie van omgekeerd spuibeheer voor glasaalmigratie vanuit de Ganzepoot te Nieuwpoort naar de IJzer. Mouton A., Gelaude E., Jacobs Y., Buysse D., Stevens M., Neucker T.V. den, Martens S., Baeyens R. &amp; Coeck J. (2010). Optimalisatie van glasaalmigratie in de ganzepoot (IJzermonding) in Nieuwpoort. https://pureportal.inbo.be/nl/publications/optimalisatie-van-glasaalmigratie-in-de-ganzepoot-ijzermonding-in. Vandamme L., Wichelen J.V., Steendam C., Brys R., Pauwels I., Auwerx J., Buysse D., Baeyens R., Maerteleire N.D., Gelaude E., Pieters S., Robberechts K., Vermeersch S. &amp; Coeck J. (2020). Wetenschappelijke onderbouwing en ondersteuning van het visserijbeleid en het visstandbeheer: Onderzoeksprogramma visserij 2019. Eindrapport. https://doi.org/10.21436/inbor.28808440. "],["3-resultaten.html", "3 Resultaten 3.1 Aangepast spuibeheer ter hoogte van de zout-zoetovergangen aan de Belgische kust en ingeschat effect op de intrek van glasaal 3.2 Opvolging van saliniteit, temperatuur, afvoer en neerslag in relatie tot het aangepast spuibeheer", " 3 Resultaten 3.1 Aangepast spuibeheer ter hoogte van de zout-zoetovergangen aan de Belgische kust en ingeschat effect op de intrek van glasaal De inschattingen geven aan dat in 2023, 550.392 glasalen voordeel hebben ondervonden van het aangepast spuibeheer tijdens hun stroomopwaartse migratie. Tabel 3.1: Tabel 3.2: 2023 beleidstabel voor het aangepast spuibeheer (AS) in het afleidingskanaal van de Leie (AKL), Ijzer, kanaal Gent-Oostende (KGO), Leopoldskanaal (LK), Noordede (NE) en Veurne-Ambacht (VA) met inschatting van het aantal glasaal dat de betreffende sluizen kon passeren dankzij AS. * Het verwachte aantal glasaal voor de studieperiode in VA geeft het totaal van 2023 weer en is niet dus gelinkt aan het aantal as events. AKL Ijzer KGO LK NE VA start AS 18-03-2023 09-03-2023 06-03-2023 01-03-2023 07-03-2023 01-03-2023 stop AS 03-05-2023 15-05-2023 05-05-2023 08-05-2023 15-05-2023 15-05-2023 periode (dagen) 46 67 60 68 69 75 # dagen effectief AS 6 60 32 22 64 75 # events AS tijdens periode 6 113 50 22 225 143 # events AS per dag 1.00 1.88 1.56 1.00 3.52 1.91 mediaan duur event AS (min) 368 275 160 375 45 184 mediaan duur AS per dag (min) 368 517 250 375 158 351 totale duur AS periode (min) 2285 32168 7685 7930 16190 26460 verwachte # glasaal per AS event 1350 2221 964 1350 612 NA verwachte # glasaal periode 8102 250973 48210 29706 137711 75690* 3.2 Opvolging van saliniteit, temperatuur, afvoer en neerslag in relatie tot het aangepast spuibeheer 3.2.1 Uitwateringscomplex Zeebrugge 3.2.1.1 Afleidingskanaal van de Leie In 2023 werd er in het AKL maar op zes dagen aan aangepast spuibeheer gedaan. Dit is een verdubbeling van het aantal dagen in 2022 maar nog steeds veel minder dan de 29 dagen in 2021. In totaal stonden de sluizen 38 uur open (in 2022 was dit echter wel maar 19 uur en in 2021 was dit 464 uur). Wegens het beperkt aantal uren spuibeheer op het AKL in 2023, kan het aangepast spuibeheer geen wezenlijke invloed hebben op de geleidbaarheid dit jaar thv Ramskapelle en Moerkerke. Ondanks het feit dat de limietwaarde één maal in Moerkerke en meerdere malen in Ramskapelle werd overschreden tijdens de periode van aangepast spuibeheer, leken deze overschrijdingen niet per se te volgen op momenten van aangepast spuibeheer. In de zomer en het najaar, worden hogere waarden voor de geleidbaarheid geobserveerd waarbij de limietwaarde meerdere keren wordt overschreden (Fig. 3.1). Linken met debiet of neerslag lijken er niet te zijn (Fig. 3.2 en 3.3). Figuur 3.1: Verloop van de specifieke geleidbaarheid (mS/cm) in het AKL (INBO metingen elke 15 minuten). De daggemiddelden worden weergegeven als zwarte punten op het midden van de dag. Figuur 3.2: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in het afleidingskanaal van de Leie (AKL) ter hoogte van Ramskapelle (5.5 km stroomopwaarts spuiconstructie), debiet ter hoogte van Zomergem en neerslag ter hoogte van Dudzele in 2023. Figuur 3.3: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in het afleidingskanaal van de Leie (AKL) ter hoogte van Moerkerke (13 km stroomopwaarts spuiconstructie), debiet ter hoogte van Zomergem en neerslag ter hoogte van Dudzele in 2023. 3.2.1.2 Leopoldskanaal In totaal werd er in 2023, 132 uur aangepast gespuid wat vergelijkbaar is met het beheer van 2022 (136 uur). Wat in dagen ongeveer hetzelfde is als voor 2021 maar in uren is er meer dan een halvering door het terug toepassen van het oude systeem met enkel overdag spuien. Dit jaar werd er voor het eerst glasaal binnengelaten op 1 maart (2 maart in 2022). Net stroomopwaarts van de spuischuiven ter hoogte van Zeebrugge resulteert de toepassing van het alternatief spuibeheer in een over het algemeen sterk verhoogde maar tevens zeer variabel zoutgehalte (Fig. 3.4 en 3.5). De geleidbaarheid daalt echter snel terug na het beëindigen van het alternatief spuibeheer. De droge zomer leidde tot een verminderde afvoer en veroorzaakte, net als in 2022, een tweede verhoging in de zomer en het najaar. Wanneer het daggemiddelde van de geleidbaarheid wordt vergelijken met de metingen per kwartier, blijkt wel dat de variabiliteit in de periode van het aangepast spuibeheer veel groter is dan tijdens de zomer. Ter hoogte van Ramskapelle en verder stroomopwaarts lijkt, net als voor het AKL, de geleidbaarheid weinig tot niet beïnvloedt door het aangepast spuibeheer (Fig. 3.4 en 3.6). Terwijl in 2021 en 2022 in Ramskapelle hetzelfde patroon als in Zeebrugge werd waargenomen (i.e., een sterke stijging van het zoutgehalte bij de start van het alternatief spuibeheer en een snelle daling net boven de zoetwatergrens bij stopzetting van het alternatief spuibeheer), blijft in 2023 de stijging van het zoutgehalte beperkt tijdens het aangepast spuibeheer. Dit is onverwacht omdat in 2022 een gelijkaardig aangepast spuibeheer is uitgevoerd. Er kan gesteld worden dat in 2021 en 2022 de effecten van het aangepast spuibeheer voelbaar waren tot in Ramskapelle, maar in 2023 bleken deze effecten beperkt tot Zeebrugge. Wat hiervan de oorzaak kan zijn is niet duidelijk. De afvoer en neerslag lijken op het eerste zicht niet beduidend verschillend voor de drie jaren. De meer uitgesproken stijging in de zomer wordt echter wel teruggevonden voor zowel 2021, 2022 als 2023. Een eenmalige piek in geleidbaarheid tijdens de periode van aangepast spuibeheer lijkt veroorzaakt door een plotse binnenstroom van zout water (i.e. negatieve debietswaarde) dat niet als aangepast spuibeheer werd aangeduid door de waterbeheerder (Fig. 3.6). Voor Moerkerke en Oostkamp (Brugge) was er door problemen met de logger geen data voorhanden tijdens de periode van het aangepast spuibeheer (Fig. 3.7). Figuur 3.4: Verloop van de specifieke geleidbaarheid (mS/cm) in het LK (INBO metingen elke 15 minuten). De daggemiddelden worden weergegeven als zwarte punten op het midden van de dag. Figuur 3.5: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in het Leopoldskanaal (LK) ter hoogte van Zeebrugge (1.5 km stroomopwaarts spuiconstructie), debiet ter hoogte van Damme en neerslag (mm) ter hoogte van Dudzele in 2023. Figuur 3.6: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in het Leopoldskanaal (LK) ter hoogte van Ramskapelle (5.5 km stroomopwaarts spuiconstructie), debiet ter hoogte van Damme en neerslag (mm) ter hoogte van Dudzele in 2023. Figuur 3.7: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in het Leopoldskanaal (LK) ter hoogte van Moerkerke (13 km stroomopwaarts spuiconstructie), debiet ter hoogte van Damme en neerslag (mm) ter hoogte van Dudzele in 2023. 3.2.2 Kanaal Gent-Oostende In het KGO werd er glasaal binnen gelaten vanaf 6 maart tot 5 mei. Het aangepast spuibeheer duurde in totaal 7685 minuten wat slechts iets meer is dan de helft van de duur van 2022 (14700 minuten). In 2021 werd er echter slecht 3240 minuten aangepast spuibeheer uitgevoerd. Net als in 2022 doen er zich ter hoogte van Sas Slijkens al pieken voor nog voor de aanvang van het aangepast spuibeheer (Fig. 3.8 en 3.9). Pieken tijdens het aangepast spuibeheer lijken wel overeen te komen met momenten van intensiever aangepast spuibeheer, maar dit kan niet sluitend gelinkt worden aan het aangepast spuibeheer. Ter hoogte van Plassendale (Fig. 3.10) en Brugge (Fig. 3.11) lijken dezelfde trends zich min of meer voor te doen maar met veel minder uitgesproken pieken. Het feit dat de pieken in geleidbaarheid optreden nog voordat de periode van aangepast spuibeheer begint, gecombineerd met het terugkeren deze pieken tot relatief diep in het binnenland, suggereert dat er geen verband is tussen de waargenomen geleidbaarheid en het aangepaste spuibeheer in het KGO. Figuur 3.8: Verloop van de specifieke geleidbaarheid (mS/cm) in het KGO (INBO metingen elke 15 minuten). De daggemiddelden worden weergegeven als zwarte punten op het midden van de dag. Figuur 3.9: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in het kanaal Gent-Oostende (KGO) ter hoogte van sas Slijkens (0.9 km stroomopwaarts spuiconstructie), debiet ter hoogte van Oostkamp en neerslag (mm) ter hoogte van Klemskerke in 2023. Figuur 3.10: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in het kanaal Gent-Oostende (KGO) ter hoogte van Plassendale (7.0 km stroomopwaarts spuiconstructie), debiet ter hoogte van Oostkamp en neerslag (mm) ter hoogte van Klemskerke in 2023. Figuur 3.11: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in het kanaal Gent-Oostende (KGO) ter hoogte van Oostkamp (13.3 km stroomopwaarts spuiconstructie), debiet ter hoogte van Oostkamp en neerslag (mm) ter hoogte van Klemskerke in 2023. 3.2.3 Ijzer In 2023 werd er in totaal 536 uren aangepast spuibeheer toegepast in de Ijzer. Dit is meer dan in 2021 (489 uren) en 2022 (276 uren). In de Ijzer is er net als voor het KGO een sterke variabiliteit dicht bij de spuischuiven (Fig. 3.12 en 3.13). De hoge waarden komen duidelijk overeen met de periodes van het aangepast spuibeheer. Bovendien ligt de geleidbaarheid aanzienlijk hoger dan in 2021 en 2022 wat hoogstwaarschijnlijk het gevolg is van het lagere aantal uren aangepast spuibeheer dat er werd uitgevoerd toen. In 2023 werd de brakwatergrens van 20 mS/cm meermaals overschreden, wat in 2021 en 2022 niet het geval was. In 2023 waren er twee momenten waarop er minder aan aangepast spuibeheer werd gedaan en op deze momenten lijkt er zich een daling van de geleidbaarheid voor te doen. De twee laatste pieken tijdens het AS lijken ook nog ter hoogte van de Uniebrug voelbaar (Fig. 3.14), maar ter hoogte van de Schoorbakkebrug (Fig. 3.15) en Tervate (Fig. 3.16) blijft enig effect door het aangepast spuibeheer uit. De laatste piek ter hoogte van de Uniebrug zet zich wel aanzienlijk later in dan de her-aanvatting van het aangepast spuibeheer (waarmee de piek ter hoogte van de spuischuiven wel direct overeenkomt) (Fig. 3.14). Waar ter hoogte van de spuischuiven het effect van het aangepast spuibeheer dus direct meetbaar is (Fig. 3.13), blijkt dit verder landinwaarts pas na een zekere tijd meetbaar (Fig. 3.14). Het effect van de zomerse droogte blijft wel ver stroomopwaarts voelbaar. Inderdaad, de geleidbaarheid in de zomer lijkt sterk gelinkt aan de hoeveelheid neerslag. De zomers van 2021 en 2023 waren immers eerder nat terwijl die van 2022 zeer droog was en dit lijkt zich ook de vertalen in de relatief hoge geleidbaarheid in de zomer van 2022. Figuur 3.12: Verloop van de specifieke geleidbaarheid (mS/cm) in de Ijzer (INBO metingen elke 15 minuten). De daggemiddelden worden weergegeven als zwarte punten op het midden van de dag. Figuur 3.13: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in de Ijzer ter hoogte van de Ijzermondesteiger (0,2 km stroomopwaarts spuiconstructie), debiet ter hoogte van Keiem en neerslag (mm) ter hoogte van Sint-Joris in 2023. Figuur 3.14: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in de Ijzer ter hoogte van de Uniebrug (3,3 km stroomopwaarts spuiconstructie), debiet ter hoogte van Keiem en neerslag (mm) ter hoogte van Sint-Joris in 2023. Figuur 3.15: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in de Ijzer ter hoogte van de Schoorbakkebrug (7,3 km stroomopwaarts spuiconstructie), debiet ter hoogte van Keiem en neerslag (mm) ter hoogte van Sint-Joris in 2023. Figuur 3.16: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in de Ijzer ter hoogte van Tervate (10,6 km stroomopwaarts spuiconstructie), debiet ter hoogte van Keiem en neerslag (mm) ter hoogte van Sint-Joris in 2023. Figuur 3.17: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in de Ijzer ter hoogte van Diskmuide (17 km stroomopwaarts spuiconstructie), debiet ter hoogte van Keiem en neerslag (mm) ter hoogte van Sint-Joris in 2023. 3.2.4 Noordede Het aangepast spuibeheer in de Noordede onderscheidt zich van het aangepast spuibeheer op andere sites op vlak van frequentie en duur per AS event. In totale duur situeert de Noordede zich tussen Veurne Ambacht en het Leopoldskanaal, maar het heeft wel het hoogste aantal aangepast-spuibeheer-events doordat het ook de meest korte events heeft. Dit lijkt een positief effect te hebben op de zoutintrusie. Ter hoogte van de spuischuiven is er inderdaad opnieuw een sterke variabiliteit, maar de waarden verschillen maar beperkt van de periode ervoor en erna (Fig. 3.18 en 3.19). Verder stroomopwaarts lijkt in de periode van aangepast spuibeheer de geleidbaarheid zelfs lager dan de periode ervoor en erna (Fig. 3.20 en 3.21). Figuur 3.18: Verloop van de specifieke geleidbaarheid in de NE (INBO metingen elke 15 minuten). De daggemiddelden worden weergegeven als zwarte punten op het midden van de dag. Figuur 3.19: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in de Noordede (NE) ter hoogte van de Maertensas (1,0 km stroomopwaarts spuiconstructie), debiet ter hoogte van Oostkamp en neerslag (mm) ter hoogte van Klemskerke in 2023. Figuur 3.20: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in de Noordede (NE) ter hoogte van de blauwe sluis (3,0 km stroomopwaarts spuiconstructie), debiet ter hoogte van Oostkamp en neerslag (mm) ter hoogte van Klemskerke in 2023. Figuur 3.21: Verloop van de actuele geleidbaarheid (mS/cm), specifieke geleidbaarheid (mS/cm), saliniteit (psu) en temperatuur (°C) in de Noordede (NE) ter hoogte van Clemensheule (4,0 km stroomopwaarts spuiconstructie), debiet ter hoogte van Oostkamp en neerslag (mm) ter hoogte van Klemskerke in 2023. "],["4-bespreking.html", "4 Bespreking", " 4 Bespreking Zoutintrusie als gevolg van aangepast spuibeheer lijkt zich voornamelijk voor te doen in het Ijzerbekken waar de pieken in geleidbaarheid sterk overeenkomen met de momenten van aangepast spuibeheer. Belangrijk om hierbij te noteren is echter wel dat ter hoogte van de Ijzer het meest intensieve aangepast spuibeheer wordt uitgevoerd en dat daardoor ook ongeveer 250.000 glasalen kunnen opzwemmen. Inschattingen suggereren dat voor de andere kanalen een aanzienlijk lager aantal kan opzwemmen. In het Afleidingskanaal van de Leie bijvoorbeeld is er geen waarneembaar effect van het sporadische aangepast spuibeheer maar het aantal glasalen dat binnentrekt in 2023 is slechts 3% van wat er de Ijzer op trekt. In het Kanaal Gent-Oostende en het Leopoldskanaal spreken we over percentages van 19 en 12% respectievelijk en deze meer intensieve vorm van aangepast spuibeheer lijkt te resulteren in een verhoogde geleidbaarheid ter hoogte van de spuischuiven. In tegenstelling tot de Ijzer, blijven meer inlandse verhogingen van de geleidbaarheid uit. In de Noordede werd er geen aanzienlijk effect waargenomen van aangepast spuibeheer op de geleidbaarheid ondanks het feit dat de totale duur in 2023 ongeveer twee keer zo lang was als voor het Kanaal Gent-Oostende en het Leopoldskanaal. Dit is mogelijks het gevolg van de frequentie van en de duur van de aangepast-spuibeheer-momenten. In de Noordede werd aangepast spuibeheer toegepast voor ongeveer de helft van de duur aan de Ijzer, maar het aantal momenten dat aangepast spuibeheer werd toegepast lag wel ongeveer tweemaal zo hoog. De duur van een enkel moment was dus veel korter. Gegeven dat glasalen zich ophopen voor barrières alvorens te kunnen passeren kunnen meerdere, kortere en goed getimede momenten zowel de glasaalintrek bevorderen en de zoutintrusie beperken. "],["referenties.html", "Referenties", " Referenties Audenaert V., Huyse T., Goemans G., Belpaire C. &amp; Volckaert F.a.M. (2003). Spatio-temporal dynamics of the parasitic nematode Anguillicola crassus in Flanders, Belgium. Diseases of Aquatic Organisms 56 (3): 223–233. https://doi.org/10.3354/dao056223. Bonhommeau S., Chassot E., Planque B., Rivot E., Knap A. &amp; Le Pape O. (2008). Impact of climate on eel populations of the Northern Hemisphere. Marine Ecology Progress Series 373: 71–80. https://doi.org/10.3354/meps07696. Briand C., FATIN D., FONTENELLE G. &amp; Feunteun E. (2005). Effect of re-opening of a migratory pathway for eel (Anguilla anguilla, L.) at a watershed scale. Bulletin Francais De La Peche Et De La Pisciculture - BULL FR PECHE PISCIC 378-379: 67–86. https://doi.org/10.1051/kmae:2005004. Bult T.P. &amp; Dekker W. (2007). Experimental field study on the migratory behaviour of glass eels (Anguilla anguilla) at the interface of fresh and salt water. ICES Journal of Marine Science 64 (7): 1396–1401. https://doi.org/10.1093/icesjms/fsm105. Buysse D., Mouton A., Gelaude E., Baeyens R., Maerteleire N.D., Jacobs Y. &amp; Stevens M. (2012a). Glasaalmigratie ter hoogte van het sluizencomplex Sas Slijkens (Kanaal Gent-Oostende) in Oostende. Buysse D., Mouton A., Gelaude E., Baeyens R., Maerteleire N.D., Jacobs Y. &amp; Stevens M. (2012b). Glasaalmigratie ter hoogte van het sluizencomplex Sas Slijkens (Kanaal Gent-Oostende) in Oostende. Buysse D., Verreycken H., Maerteleire N.D., Gelaude E., Baeyens R., Pieters S., Mouton A., Galle L., De N. &amp; Coeck J. (2015b). Glasaalmigratie ter hoogte van het uitwateringscomplex in de haven van Zeebrugge. Buysse D., Verreycken H., Maerteleire N.D., Gelaude E., Baeyens R., Pieters S., Mouton A., Galle L., De N. &amp; Coeck J. (2015a). Glasaalmigratie ter hoogte van het uitwateringscomplex in de haven van Zeebrugge. Dekker W. (1998). Long-term trends in the glasseels immigrating at Den Oever, The Netherlands. Bulletin Français de la Pêche et de la Pisciculture (349): 199–214. https://doi.org/10.1051/kmae:1998045. Dekker W. (2000). The fractal geometry of the European eel stock. ICES Journal of Marine Science 57 (1): 109–121. https://doi.org/10.1006/jmsc.1999.0562. Du Colombier S., Bolliet V., Lambert P. &amp; Bardonnet A. (2007). Energy and migratory behavior in glass eels (Anguilla anguilla). Physiology &amp; Behavior 92 (4): 684–690. https://doi.org/10.1016/j.physbeh.2007.05.013. Edeline E., Dufour S. &amp; Elie P. (2005). Role of glass eel salinity preference in the control of habitat selection and growth plasticity in Anguilla anguilla. Marine Ecology-Progress Series 304: 191–199. Edeline E., Lambert P., Rigaud C. &amp; Elie P. (2006). Effects of body condition and water temperature on Anguilla anguilla glass eel migratory behavior. Journal of Experimental Marine Biology and Ecology 331: 217–225. Feunteun E., Acou A., Guillouet J., Laffaille P. &amp; Legault A. (1998). Spatial distribution of an eel population (Anguilla anguilla L) in a small coastal catchment of northern Brittany (France). Consequences of hydraulic works. Bulletin Francais de la Peche et de la Pisciculture 349: 129–139. Friedland K.D., Miller M.J. &amp; Knights B. (2007). Oceanic changes in the Sargasso Sea and declines in recruitment of the European eel. ICES Journal of Marine Science 64: 519–530. Knights B. (2003). A review of the possible impacts of long-term oceanic and climate changes and fishing mortality on recruitment of anguillid eels of the Northern Hemisphere. Science of the Total Environment 310: 237–244. Laffaille P., Caraguel J.M. &amp; Legault A. (2007). Temporal patterns in the upstream migration of European glass eels (Anguilla anguilla) at the Couesnon estuarine dam. Estuarine Coastal and Shelf Science 73: 81–90. Mouton A., Buysse D., Van den Neucker T., Gelaude E., Baeyens R., De Maerteleire N., Roberechts K., Stevens M. &amp; Coeck J. (2013). Optimalisatie van omgekeerd spuibeheer voor glasaalmigratie vanuit de Ganzepoot te Nieuwpoort naar de IJzer. Mouton A., Gelaude E., Buysse D., Stevens M., Van den Neucker T., Martens S., Baeyens R., Jacobs Y. &amp; Coeck J. (2009). Glasaalmigratie ter hoogte van het Ganzepoot spuicomplex te Nieuwpoort. Instituut voor Natuur en Bosonderzoek. Mouton A., Gelaude E., Jacobs Y., Buysse D., Stevens M., Neucker T.V. den, Martens S., Baeyens R. &amp; Coeck J. (2010). Optimalisatie van glasaalmigratie in de ganzepoot (IJzermonding) in Nieuwpoort. https://pureportal.inbo.be/nl/publications/optimalisatie-van-glasaalmigratie-in-de-ganzepoot-ijzermonding-in. Mouton A., Gelaude E., Jacobs Y., Buysse D., Stevens M., Van den Neucker T., Martens S., Baeyens R. &amp; Coeck J. (2011). Optimalisatie van glasaalmigratie in de Ganzepoot (IJzermonding) in Nieuwpoort. Instituut voor Natuur en Bosonderzoek. Vandamme L., Wichelen J.V., Steendam C., Brys R., Pauwels I., Auwerx J., Buysse D., Baeyens R., Maerteleire N.D., Gelaude E., Pieters S., Robberechts K., Vermeersch S. &amp; Coeck J. (2020). Wetenschappelijke onderbouwing en ondersteuning van het visserijbeleid en het visstandbeheer: Onderzoeksprogramma visserij 2019. Eindrapport. https://doi.org/10.21436/inbor.28808440. White E.M. &amp; Knights B. (1997). Environmental factors affecting migration of the European eel in the Rivers Severn and Avon, England. Journal of Fish Biology 50: 1104–1116. Wilson J.M., Antunes J.C., Bouca P.D. &amp; Coimbra J. (2004). Osmoregulatory plasticity of the glass eel of Anguilla anguilla: freshwater entry and changes in branchial ion-transport protein expression. Canadian Journal of Fisheries and Aquatic Sciences 61: 432–442. Wilson J.M., Leitao A., Goncalves A.F., Ferreira C., Reis-Santos P., Fonseca A.V., Silva J.M. da, Antunes J.C., Pereira-Wilson C. &amp; Coimbra J. (2007). Modulation of branchial ion transport protein expression by salinity in glass eels (Anguilla anguilla L.). Marine Biology 151: 1633–1645. "],["A-eerste-hoofdstuk-van-de-bijlage.html", "A Eerste hoofdstuk van de bijlage", " A Eerste hoofdstuk van de bijlage Inhoud van de eerste bijlage "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
